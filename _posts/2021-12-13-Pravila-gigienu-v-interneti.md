---
published: true
layout: post
title: Правила гігієни в інтернеті 
author: think4web
tags: privacy
discription: Як зберегти межу між роботою і особистим життям під час використання інтернету.
---

## Правила користування соцмережами

Для того щоб зберегти межу між роботою і особистим життям необхідно завести кілька не пов'язаних одна з одною особистостей які не будуть перетинатися. Популярні соціальні мережі, які не дають можливості бути анонімним, використовувати виключно для презентації себе як спеціаліста і налагодження нових робочих зв'язків. Слід сприймати себе як проект, а не як живу людину, та дотримуватись наступних правил поводження:
- реєструвати облікові записи на окрему пошту;
- мінімізувати викладення особистих фото;
- не викладати особисту інформацію яке не є загальнодоступною;
- не вступати у суперечки в коментарях і писати коментарі виключно на своїй сторінці;
- видалити з друзів усіх зайвих користувачів;
- видалити зайві ланцюги повідомлень;
- видалити усю інформацію опису акаунту (фільми, серіали, книги).

Основна ідея не у тому щоб сховатися від усіх, а у тому щоб зберегти приватність і отримати максимальну користь від соцмереж якими користуєтесь. Зразу розвести все на два акаунти буде важко, але поступово, дотримуючись правил можна це зробити.

## Правила користування сайтами

Для вас може стати сюрпризом, що з деяких сайтів неможливо видалитись. Може бути відсутня опція видалення акаунту, а підтримка не відповідати на листи з проханням стерти вас з сайту. Тому все що ви публікуєте в інтернеті може залишитись в інтернеті назавжди. Краще зразу мінімізувати свій слід щоб потім не мати проблем: 
- реєструватись під різними ніками, використовуйте різні аватари;
- [анонімізуйте пошту](/Anonimizatsiya-elektronnoyi-adresy-dlya-pryvatnosti-i-proty-spamu/);
- видаляти непотрібні акаунти;
- не заповнювати профіль акаунту без необхідності;
- ніколи не прив'язувати автентифікацію до номеру телефону.

Дуже допомагає використання менеджерів паролів, наприклад, [KeePassX](https://www.keepassx.org/) вміє нагадувати про необхідність змінити пароль через вибраний проміжок часу. Завжди і усюди вмикайте нагадування на півроку-рік і коли прийде час, або змінюйте пароль, або видаляйте акаунт. При зміні паролю можна перевірити акаунт на відповідність вищенаписаним правилам. При видаленні акаунту спочатку змінюйте ім'я і інформацію (бажано змінити профіль так щоб його у будь якому разі видалили), видаляйте залишенні вами пости, дописи, особисту переписку, а вже потім видаляйте. Це допоможе у випаду якщо вам буде закритий доступ на сайт, але ваш профіль на ньому залишиться.  
