---
published: true
layout: post
title: Вибір, покупка та особливості ноутбуків ThinkPad
author: think4web
discription: Який ThinkPad має сенс купувати, чим відрізняються різні моделі? Які є особливості і як можна апгрейдити ноутбук?
tags: thinkpad
---

## Що особливого у ноутбуках ThinkPad?

ThinkPad - це лінійка бізнес-ноутбуків створених для роботи в офісах та на підприємствах тому головний акцент у будові ноутбуку зроблений на надійність і простоту ремонту та обслуговування. Основні відмінності цих ноутбуків:
- **Підвищена надійність** - корпус зроблений з міцного пластику всередині якого магнієвий каркас до якого кріпляться усі плати ноутбуку. Материнська плата затягнута плівкою що захищає її від вологи.
- **Trekpoint** - маленький червоний джойстик посередині клавіатури. Дуже зручна (якщо звикнути) альтернатива мишці. Дозволяє керувати курсором будь якою рукою і не знімаючи руки з клавіатури.
- **Батарея** - існує багато моделей батарей: звичайні, посилені, у вигляді підставки що підключається у порт для dock-станції.
- **Клавіатура** - семирядкова клавіатура для зручного друку мало чим відрізняється від звичайної комп'ютерної клавіатури.

### Кастомізація і модифікація

- У слот minipci-e можна встановити 3G-модем або SSD-диск msata (обмеження швидкості до 3Gb/s як у SATA 2.0).
- У ExpressCard слот 34/54 встановлюються додаткові USB-роз'єми або SSD, підключається зовнішня відеокарта (обмеження швидкості для PCI-E x1 Gen 1/2/3).
- На деякі моделі можна встановлювати запчастини з інших моделей або, після модифікації BIOS, встановлювати не передбачені виробником запчастини.
- **UltraBay** - можливість гарячої заміни вінчестеру або підключення замість нього жорсткого диску. У моделях T420s та T430s замість диску можна поставити додаткову батарею.
- **ThinkLight** - підсвітка клавіатури вбудованим у кришку світлодіодом.
- У корпусі достатньо вільного місця для встановлення додаткового обладнання.

### Особливості ThinkPad

- **Підсвітка клавіатури** - з 30 серії більшість клавіатур оснащено підсвіткою;
- **Dock-станція** - велике різноманіття докстанцій що дозволяють зручно організувати робочий простір;
- **Отвори для відводу води** на випадок залиття ноутбуку щоб зменшити шкоду. Вода має протікати крізь ноутбук не пошкоджуючи материнську плату. Але ноутбук не є повністю захищеним від води.
- **APS** - акселерометр що реагує на різькі рухи і паркує головки жорстких дисків для запобігання виходу їх з ладу.
- **Сканер відбитків пальців** - є не на усіх моделях і не на усіх корпусах.
- **Висока сумісність з Linux** - більшість моделей дозволяють встановлювати Linux без додаткових налаштувань.
- **Низька ціна на вторинному ринку** - ThinkPad мають високу надійність тому їх не так ризиково купувати з рук. Завдяки довгому терміну служби можна придбати актуальний сьогодні ноутбук відносно дешево і додатково його апгрейдити. 

### Висока ціна

За вищеперераховані переваги доводиться платити і ціна на нові ThinkPad'и може перевищувати ціну на аналогічні ноутбуки. Але продукція ThinkPad у першу чергу розрахована на корпоративних клієнтів, а не на індивідуальних клієнтів. Це спеціалізована техніка для бізнесу де готові платити за надійність.

## Як купити ThinkPad?

Необхідно визначитися з доступним бюджетом, для яких завдань потрібен ноутбук і ви збираєтесь купувати новий чи б/у. Якщо мова про б/у то треба визначитись у якому стані ви готові взяти ноут.

### Новий ноутбук

Новий ThinkPad буде коштувати дуже дорого але він буде з офіційною гарантією і новим залізом. Старі моделі які мало були у використанні дуже важко знайти.

### Б/у ноутбук 

ThinkPad'и цікаві саме завдяки вторинному ринку. Попри те що купувати б/у ноутбуки дуже ризиковано через те що їх неможливо добре перевірити при покупці і вони можуть мати багато прихованих дефектів, ці ноутбуки більш надійні та у середньому працюють довше. З ладу може вийти жорсткий диск або зноситися батарея, але з самим ноутом проблем не виникає.

Якщо новий ThinkPad такий дорогий, чому б/у такі дешеві? Справа у тому що нові ThinkPad'и купують компанії у великих кількостях. Після стікання трьохрічної гарантії ноутбук вважається застарілим і списується. Після чого ноутбуки потрапляють на вторинний ринок. За рахунок їх великої кількості, ціна падає.

#### Де купити ThinkPad?

Це не рідкісні ноутбуки тому варіантів купівлі багато: сайти на кшталт OLX, фірми що продають б/у техніку з США або зразу на Ebay з Європи, де можна знайти ноут у гарному стані і хорошій конфігурації.

## Яку модель вибрати?

Існує кілька серій ThinkPad'ів і кожна має свої особливості.

Хороші серії:
- **ThinkPad T** - найбільш урівноважена серія моделей. Щось середнє між більш потужною серією W і портативною серією X. Має семирядкову клавіатуру з медіа-кнопками, ThinkLight - лампочку підсвітки клавіатури (з 30 покоління замінено підсвіткою самої клавіатури). З 40 покоління всього цього вже немає. 
- **ThinkPad W** - найпотужніша серія моделей. Найшвидші ноутбуки для САПР, дизайнерів та 3D-моделювання. Мають дуже потужні мобільні процесори (залежить від моделі) та найпотужніші серед ThinkPad'ів відеокарти для CAD та 3D-програм, екрани близькі до охоплення AdobeRGB. Розміри починаються від 15".
- **ThinkPad X** - ультрапортативні ноутбуки з діагоналлю 12,5". До 40 покоління відрізнялись тим що не мали приводу для дисків та мали впаяний процесор. З 40 покоління відрізняються від T-серії тільки розмірами та все ще не мають приводу.
- **ThinkPad X Tablet** - те саме що серія Х, але з екраном на поворотному шарнірі що дозволяє трансформувати їх у планшет. Мають стілус, сенсорний екран, захищений Gorilla Glass. Остання модель - X230t, далі були просто планшети та ThinkPad YOGA.
- **ThinkPad X1 Carbon/X1 Tablet/X1 YOGA** - легкі 14" ноутбуки. Серія з'явилася у 2011 і її найбільше рекламує Lenovo. Мають карбоновий корпус, ULV-процесор і відрізняються довгим часом роботи.
- **ThinkPad X1 Tablet** - серія планшетів що прийшла на заміну Х-серії.
- **ThinkPad X1 YOGA** - транформери що теж мали замінити Х Tablet-серію, мають один слот для оперативної пам'яті.

Наступні моделі мають урізаними ThinkPad'ами, або зовсім не є ThinkPad'ами, але виходять під цим брендом. Мають менший функціонал та меншу надійність. Краще не зупиняти на них вибір.

Сумнівні серії:
- **ThinkPad L** - урізана пластикова версія/
- **ThinkPad S/R/SL/Z/Twist/Helix** - більш стара версія L-серії.
- **ThinkPad E (Edge)** - серія створена Lenovo, фактично не є ThinkPad'ом бо не має того що є у звичайному ThinkPad: нема посиленого корпусу, немає захисту від води, немає металевого каркасу, є лише TrackPoint. Звичайний ноутбук названий ThinkPad'ом для того щоб більше заробити.

- **ThinkPad P**

## Що означає номер моделі? 

Моделі з літерою і двома цифрами - це старі моделі до 2008 року. Це і є "ті самі" ThinkPad'и з високою надійністю, зараз вже низькою ціною, квадратними екранами (відношення сторін 4:3 до Т60 і 16:10/16:9 іноді IPS). Але вони вже доволі старі, мають максимум Core 2 Duo процесори та зношені батареї. 

Моделі з літерою і трьома цифрами - більш молоді. Крім того моделі P-серії, крім P1, називаються однією літерою і двома цифрами.

Літери (T, W, X, P, L, E) - це серія. 

Додаткова літера вкінці може означати:
- s (slim) - більш слабкий U-процесор, більш слабка графіка та одне місце під жорсткий диск. 

Перша цифра - діагональ: 2 = 12,5", 3 = 13", 4 = 14", 5 = 15,4", 7 = 17".

Наступні дві цифри - покоління процесорів:
- 00 - друге покоління процесорів Core 2 Duo, мікроархітектура Penryn;
- 10 - перше покоління процесорів Core i, мікроархітектура Arrandale;
- 20 - друге покоління процесорів Core i, мікроархітектура Sandy Bridge;
- 30 - друге і трете покоління процесорів Core i, мікроархітектура Sandy Bridge, Ivy Bridge;
- 40 - четверте покоління процесорів Core i, мікроархітектура Haswell;
- 50 - п'яте покоління процесорів Core i, мікроархітектура Broadwell;
- 60 - шосте покоління процесорів Core i, мікроархітектура Skylake;
- 70 - сьоме покоління процесорів Core i, мікроархітектура Kaby Lake;
- 80 - восьме покоління процесорів Core i, мікроархітектура Kaby Lake-Refresh для ULV-процесорів і Coffee Lake для гарячих процесорів;
- 90 - дев'яте покоління процесорів Core i, мікроархітектура Whiskey Lake для ULV-процесорів і Coffee Lake-Refresh для гарячих процесорів.

Для P-серії нумерація з однієї літери і двох цифр: перша - діагональ, друга - покоління процесору. 

**P1** - полегшена версія P52 (P1 Gen1) або P53 (P1 Gen2). Доступні майже усі ті самі процесори, але ноутбук легше P52/P53 приблизно на 1 кілограм, доступно у 2 рази менше оперативної пам'яті (2 слоти замість 4), недоступна кращі графічні карти, трохи менша батарея (на 108Втг), відсутня 2,5" SATA (є тільки 2 NVME). 

Переклад і адаптація [Thinkpadthinkpad](https://github.com/ThinkPadThink/Thinkpadthinkpad).
