---
published: true
layout: post
title: Анонімізація електронної адреси для приватності і проти спаму
tags: mail privacy anonymity 
---
Сьогодні спам вже не є великою проблемою, тому що внизу листа будь-якої розсилки є посилання щоб від неї відписатися. Дужі хитрі маркетологи роблять це посилання битим і попадають під фільтри, але коли піклуєшся про свою приватності доволі безглуздо при реєстрації на черговому форумі вказувати випадкова ім'я і свою основну пошту.  

Раніше я використовував для цього проміжну поштову скриньку на gmail, щоб Google відфільтровував спам і мені зайвий раз не потрібно було використовувати свою основну поштову адресу. Але через якийсь час таку скриньку для сміття доводиться міняти і це не позбавляє проблем з джерелом спаму. Наразі є набагато практичніший і витонченіший засіб - сервіси анонімної пересилки електронної пошти. 

Мабуть, найвідоміший, але точно не найкращій, сервіс це Firefox Relay (Firefox Private Relay) тому що на безкоштовному тарифі він пропонує тільки 5 псевдонімів що має мало сенсу бо я з такім же успіхом можу створити собі 5 електронних скриньок та прив'язати їх до основної скриньки gmail і налаштувати пересилку листів на неї. Платні тарифи мені просто не потрібні бо необхідність у цій послузі у мене виникає не кожного дня. Для прямо серйозного листування Relay явно не розрахований і Mozilla пропонує вводити псевдоніми щоб сховати основну пошту при реєстрації на сумнівних сайтах, тому краще вибрати щось інше.

Ресурс [Privacy Tools](https://www.privacytools.io) пропонує два аналогічних анонімізатора пошти: [simplelogin.io](https://simplelogin.io/) та [anonaddy.com](https://anonaddy.com/). Задачу вони виконують однакову але у другого більше переваг, а саме безкінечна кількість псевдонімів і підтримка шифрування GPG/OpenPGP. Тобто його можна використовувати і для листування, відправляючи зашифровані листи та приховуючи адресу відправника. 

Інші можливості доступні на безкоштовному плані:
- 20 псевдонімів для вашого домену
- 2 адреси для одержання пошти (пересилка на кілька поштових скриньок)
- можна додати свій публічний GPG-ключ для кожного одержувача
- доступ до API
- застосунок для смартфону та адон для браузерів для швидкої генерації та керування псевдонімами
- 10Mb пропускної здатності сервісу на місяць щоб ні у кого не було бажання використовувати псевдоніми для розсилки спаму

При створенні нового псевдоніму є можливість додати опис, адресу (або кілька адрес) на яку буде приходити пошта, адресу з якої пошта буде відправлятися під цим псевдонімом. Також присутня функція вимкнення та видалення псевдоніму. 

Враховуючи те що загалом я використовую пошту для реєстрації і отримую на неї тільки один лист з верифікації, а потім, можливо, спам, вирахувати хто саме шле мені сміття буде дуже просто. Крім того це чудова можливість зайвий раз не показувати свою адресу і не реєструвати сотні поштових скриньок. Звичайно, я б не користувався анонімізатором пошти при реєстрації у важливих сервісах бо при всіх засобах безпеки (TOTP, керування сесіями) сервіс додає потенційну вразливість і коли хтось отримає до нього доступ зможе легко скерувати усю пошту на свою скриньку. 
