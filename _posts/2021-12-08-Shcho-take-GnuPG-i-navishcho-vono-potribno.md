---
published: true
layout: post
title: Що таке GnuPG і навіщо воно потрібно 
author: think4web
discription:
tags: gpg
---

gpg - інструмент шифрування, створення електронно-цифрового підпису та автентифікації. У його роботі використовується асиметричне шифрування, що базується на двох ключах: приватному (секретному) та публічному (відкритому). 

## Навіщо потрібні два ключі

Щоб почати користуватися gpg треба згенерувати два ключі, приватний тримати у себе, а публічний поширювати. Під час генерації ключів буде заданий пароль приватного ключа. Це найслабша частина усієї системи тому потрібно вибирати хороший пароль і тримати його окремо на папері. 

Публічний ключа потрібен щоб шифрувати повідомлення і файли, які потім можна розшифрувати приватним ключем. Для простоти розуміння можна уявити що публічний ключ - це скриня, а приватний - ключ від скрині. Ви віддаєте скриню співрозмовнику, він кладе у неї повідомлення та замикає її, після чого відкрити скриню можете тільки ви бо ключ є тільки у вас. І навпаки: щоб відправити співрозмовнику шифроване повідомлення вам потрібен його публічний ключ.

## Навіщо потрібні підписи GPG

Згенерувати ключі можна на будь яке ім'я, але просто так цим даним ніхто вірити не буде. Необхідно щоб хтось пересвідчився у тому що ім'я справжне і підтвердив це, підписавши такий ключ. Тоді навіть не будучи знайомими, але маючи спільних знайомих, що підписали їм ключі, люди можуть довіряти ключам один одного. Таким чином формується менежа довіри.

Крім того приватний ключ може підписувати повідомлення та файли, що дозволяє упевнитися у їх авторстві або походженні від певної людини. Будь які внесення змін третіми особами зламає підпис. А перевірити ці підписи можна публічним ключем.
