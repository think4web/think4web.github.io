---
published: true
layout: post
title: Набір речей для виживання у міських умовах
author: think4web
discription: Список необхідних речей без яких важко виживати у міських умовах.
tags: edc 
---

## Речі для виживання у добу наставшого кіберпанку

Без фанатизму зібрав список речей і рекомендацій по підготовці, що будуть корисні або можуть дуже знадобитися у місті і які не можна просто купити у найближчому магазині, але без яких може бути дуже скрутно. У першу чергу список зібраний для мене щоб мені було зручніше перевіряти та докупати необхідне.

## EDC-набір для виживання у міських умовах

### Гаджети
Найголовніші речі без яких не можна виходити з дому:
- **ніж** - маленький кишеньковий ніж для відкривання пакунків. Навантаження на нього буде мінімальне, але у нагоді він стає дуже часто. Головне щоб ніж не виглядав загрозливо і не лякав оточуючих своїм видом;
- **перцевий балончик** - для відлякування собак, скоріше за все не знадобиться, але краще хай буде. Було кілька випадків коли на мене кидалися великі домашні собаки яких господарі відпускають бігати без наморднику. Щоб не зашкодити тварині краще відлякувати її перцем, що доволі ефективно бо цей різкий запах собакам неприємний. Про всяк випадок краще брати балончики дозволені до використання до тварин і людей; 
- **ліхтарик** - на батареях 18650 та з портом зарядки. У абсолютній більшості випадків буде використовуватися щоб освітлювати собі дорогу у похмуре кіберпанкове мабуть. Можна світити телефоном але краще не треба бо розрядити, розбити, загубити ліхтарик не так болісно як телефон;

Речі для щоденного носіння:
- **powerbank** - компактного розміру бо велика ємність не потрібна, головне щоб було чим швидко зарядити смартфон; 
- **bluetooth-навушники** - бажано щоб була можливість підключити кілька пристроїв;
- **кабель для зарядки** - довжина до 1 м;
- **зарядний пристрій USB** - максимально компактного розміру і на один роз'єм USB;

### Перехідники
Носити перехідники і флешки просто у кишенях - дуже погана ідея бо вони заб'ються пилом і у потрібний момент не будуть працювати. Краще тримати їх у герметичному пакеті.
- **USB -> micro-USB** - для підключення флешки до телефону (OTG);
- **micro-USB -> USB-C** та **USB-C -> micro-USB** - два найпопулярніших формати тому кабелями micro-USB та USB-C можна зарядити будь що;
- **картрідер micro-SD-карток**
- **USB Data Blocker** - перехідник для блокування передачі даних під час зарядки на випадок якщо треба буде заряджати телефон чужим кабелем або чужим зарядним пристроєм;

### Флешки:
- **флешка з образ системи** - для відновлення або перевстановлення системи. Краще просто підготувати таку флешку і просто носити з собою, бо ніколи не знаєш коли вона знадобиться і далеко не завжди буде технічна можливість качати образ і записувати його;
- **[флешка з Live-образом](/Stvorennya-zavantazhuvalnoyi-fleshky-z-Tails/)** - для завантаження з чужого комп'ютеру;
- **флешка для даних**

### Аптечка

Ця аптечка нікого не врятує але буде корисна у випадку дрібної травми. Тому її задача не рятувати чи лікувати, а знімати симптоми та незручності. Аптечка повинна бути у маленькій промаркованій сумці щоб її могла знайти у ваших речах випадкова людина, якщо допомогу треба надавати вам та і взагалі усі інструменти у аптечці бажано брати яскравого кольору щоб не загубити, та у швидкому доступі щоб не заляпати усі речі кров'ю. Кількість ліків залежить від індивідуальної дози і її має вистачати на 1-2 застосування. Рідкі ліки зазвичай продаються у доволі великих банках тому треба знайти для них меншу тару, перелити їх і відповідно позначити пляшечки. Те саме стосується решти ліків - за можливістю треба брати все мініатюрне.

Усі ліки зі списку не є рекомендацією бо різним людям підходять / допомагають різні препарати:
- **список ліків зі строком придатності та інструкціями** - перед тим як класти у аптечку ліки треба прочитати інструкцію до них бо не усі ліки підходять усім людям і застосування ліків далеко не очевидне. Усі ліки мають термін придатності та навіть активоване вугілля через якийсь час дезактивується і перестає працювати і за новим можна не встигнути добігти. Тому простіше виписувати терміни придатності на окремий аркуш який тримати разом з ліками. У випадку екстреної ситуації можна не згадати які ліки для чого потрібні, але можна прочитати інструкцію;
- **обробити рану** - промити рану та зупинити кров;
  - Перекис водню (15 мл мінімум)
  - Стрептоцид (порошок, 2 гр)
- **засіб для дезинфекції** (мінімум 15 мл)
  - Санітайзер
  - Спирт
  - Хлоргексидин
- **засіб для дрібних подряпин чи порізів**:
  - рідкий пластир
  - Клей БФ-6
  - пластир у смужках
  - йод у маркері
  - зеленка у маркері
- пластир у рулоні (1 см) - теж для дрібних порізів у незручних місцях або щоб зафіксувати перев'язку замість бинта;
- **краплі для очей** - промити очі від пилу, сміття або комашні, що можуть у них потрапити;
  - Сульфацил натрію 
- **засіб від температури та симптомів застуди** 
- **засіб від розладу шлунку** - швидко зняти симптоми отруєння;
  - Активоване вугілля (10 таблеток)
- **засіб від алергії** - навіть якщо ніколи не було алергії вона може з'явитися від чого завгодно тому краще про це заздалегідь подбати; 
  - Діазолін
  - Супрастин
  - Лоратадин
  - Фанкарол
- **пінцет з гострими краями та булавка** - дістати скалку;
- **ватні палички** - щоб не лізти руками у рану;
- **спиртові серветки** - замість вати щоб закрити рану;
- **ліхтарик маленький** (на батарейках ААА) - підсвічувати собі у аптечці бо у темряві від неї користі не буде;
- **маркер маленький**;

- **ножиці рятувальні** - розрізати одяг і не порізати себе, відрізати лейкопластир;
- **міцні рукавички гумові** - для захисту себе якщо потрібно надавати допомогу іншим. Можна не стерильні бо є засоби для дезинфекції;
- **засіб від опіків**

### Решта
- **відкривачка для пляшок**
- **пляшка для води / термос на 0.5-1 л**
- **ручка та водостійкий блокнот**
- **сумка для покупок**
- **окуляри сонцезахисні**
- **медична маска** - краще купити зручну багаторазову маску ніж страждати від незручних одноразових. Маска може не тільки знижувати вірогідність заразити оточуючих, а також захищати від пилу, вітру та холоду. Річ дуже корисна і зараз носіння маски не викликає питань;

### Розходні матеріали
- **санітайзер**
- **сухі салфетки**
- **спиртові салфетки**
- **м'ятні цукерки**
- **батончики (5 шт)**

## Для роботи
Бажано щоб усі пристрої заряджалися одним кабелем.
- **подовжувач 220 V** - розеток завжди не вистачає і вони завжди розміщені у незручному місці, краще мати невеликий подовжувач на кілька розеток, що легко поміщається у сумку;
- **розгалужувач для розетки** - якщо вільних розеток немає взагалі, рятує невеликий розгалужувач, що дозволить підключити подовжувач в уже зайняту розетку;
- **зарядка для ноутбуку** - можна замінити стандартну зарядку ноутбуку на більш компактну нову NaN-зарядку з триметровим кабелем USB-C, який може проводити 100W та перехідником на роз'єм зарядки ноутбуку;
- **WiFi-антена** - невелика антена на випадок якщо роутер знаходиться далеко і сигнал слабкий;

## Для мандрівок
- **USB-зарядка** - чим більше має USB-роз'ємів - тим краще. Не так важлива швидкість зарядки, як кількість пристроїв які заряджаються одночасно, бо все одно все буде заряджатися вночі;
- **кабель для зарядки** - у моєму випадку це магнітний кабель максимальної довжини та кабелі micro-USB та USB-C довжиною 1,5-2 м. Взагалі я для усього користуюсь магнітним кабелем, але краще взяти ще кабелі про запас бо пошкоджений магнітний кабель швидко замінити не вийде; 
- **зарядка для батарей 18650** - це, мабуть, найпоширеніший формат батарей, їх доволі легко купити і тому їх зручно використовувати. Можна заряджати їх прямо у powerbank'у;
- **зарядка для автоприкурювателя** - просто про всяк випадок краще мати найкомпактнішу зарядку на один роз'єм USB;

## Спорядження
- **маленька сумка на пояс/груди**
- **сумка для ноутбуку**
- **рюкзак для подорожей**
- **модулі та органайзери** - простіше скласти усі речі у невелику сумку-органайзер, а потім покласти/дістати її з дорожньої сумки або кишені, бо так менше шансів щось загубити чи забути. Дріб'язок не плутається і не розкиданий по кишеням. У випадку аптечки, ліки не губляться і лежать разом з інструкцією. 

### Корисні гаджети
- **універсальна зарядка батарей** - універсальна магнітна зарядка-USB, що дозволяє як заряджати пристрої від будь яких батарей, так і заряджати будь які батареї від USB;
- **powerbank на батареях 18650** - powerbank зі змінними акумуляторами 18650. Може слугувати як для зберігання і зарядки батарей, так і для зарядки пристроїв від акумуляторів.

## Рекомендації
- **магнітизувати усі роз'єми** - використовувати магнітні кабелі для усіх роз'ємів. Це дозволяє не ламати сам роз'єм, та використовувати один кабель для зарядки майже усіх пристроїв. Треба купувати кабелі і магнітні плаги у одного виробника, тоді вони будуть сумісні;
- **захистити роз'єми від пилу** - за можливістю закривати усі можливі роз'єми що постійно не використовуються гумовими накладками. Бо всеосяжний пил та волога швидко виводять їх з ладу і у самий незручний момент може виявитись що потрібний роз'єм не працює.
