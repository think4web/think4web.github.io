---
published: true
layout: post
title: Про статичні сайти
date: 2021-12-01
tags:
---
Зробити власний сайт я захотів ще коли навчався у школі. Це було до сучасного інтернету і тогочасні сайти були набагато примітивніше. Вони складалися тільки з html сторінок поєднаних гіперпосиланнями. Цього було цілком достатньо для розміщення інформації в інтернеті. А потім щось сталося і сайти стали тим що ми бачимо сьогодні. Але у більшості випадків завдання перед сайтами залишилося те саме - розміщувати інформацію в інтернеті. Однак тепер для їх розробки треба залучати спеціалістів, а для їх перегляду треба хороше з'єднання з мережею, що робить створення власного сайту недоступним для більшості людей. Хоча сама технологія задумувалася як раз для того щоб нею міг скористатися кожен. 

## Переваги статичного сайту

Статичні сайти називаються так бо їх зміст не змінюється сервером в залежності від відвідувача. Усі зміни відбувається на стороні клієнта. За рахунок цього вони більш безпечні. Вони прості і ламатись тут майже нічому. Крім того можна взагалі написати сайт на чистому html і сучасний браузер відобразить його. Уся розробка разом з публікацією займає у рази менше часу. Це так само легко як записати щось у текстовий документ. Разом з тим цього достатньо для інформаційного сайту або блогу. 

## Чому треба робити статичні сайти?

Попри поширене переконання далеко не усюди і далеко не у всіх є хороший зв'язок і часто я зтикаюсь з тим що сайт або взагалі не вантажиться, або не вантажиться частина контенту сайту бо, наприклад, зображення у високій якості (для велких дисплеїв) і не стиснуті для мобільних прстроїв, або сайт вантажиться і через це зависає браузер бо не може швидко обробити отриману інформацію. У всіх випадках я та інші користувачі такий сайт покинемо. Для статичного сайту вантажиться у першу чергу зміст сайту, а не скрипти і стилі. Сайт буде працювати навіть якщо скрипти і стилі повністю відключити.


